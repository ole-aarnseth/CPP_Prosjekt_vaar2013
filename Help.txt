Composer.

I Composer kan man lage sin egen sang, samt spille av denne sangen. For å lage en låt, må man først opprette en bar som kan holde på noter. Dette gjøres ved å trykke på F4. Deretter kan man legge til en note ved å trykke på F2. Det kan velges mellom noter fra A til G, og opp til åttende oktav, for eksempel A4 eller B#2. Etter dette velges notens lengde. Mulige notelengder er 1, 2, 4, 8, 16, og 32. Notelengden er egentlig en brøk, for eksempel ¼ . Når en skriver notelengden, spesifiserer man nevnerdelen av brøken. Denne lengden er også med på å bestemme hvor mange andre noter man kan ha i en bar. For eksempel hvis notens lengde var ¼ , kan det legges til tre ¼ noter til. Dette utgjør da en takt (bar). Notene og baren de tilhører vises så på skjermen. 

Når en bar er full, må det opprettes en ny bar hvis man vil ha med flere noter. Ved å bruke piltastene, kan man bla gjennom de forskjellige barene, og se hvilke noter som tilhører dem. Denne navigasjonen brukes også for å velge hvilken bar en nylig skapt note havner i. For å slette en note trykk F3. Oppgi deretter notens plassering som står til venstre for noten, og trykk enter. Ved sletting av bars trykk F5, og skriv inn barens nummer.

En ferdigkomponert låt avspilles ved å trykke på F6. Hvor fort låta spilles av bestemmes av bpm (beats per minute). Bpm kan endres på ved å trykke F8, og skrive inn en ønsket verdi. For å endre sangens tittel trykk på F7, og skriv inn den nye tittelen. Hvis man vil lage en helt ny låt trykker man på F10. Det er også mulighet for å spille av en demo av Dovregubbens Hall. Dette gjøres ved å trykke på F9. Da lastes demoen inn, og man starter låta ved bruk av F6.   
